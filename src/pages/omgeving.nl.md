---
templateKey: environment-page
title: Omgeving
description: Càmping situat a la zona del Parc Nacional d'Aigüestortes i Estany
  de Sant Maurici, l'enclavament ideal per relaxar-se i gaudir de privilegiats
  paisatges. Oferim àmplies parcel·les amb gespa i ombra, aixícom còmodes i
  espaiosos bungalows
images:
  - ../../static/images/01.jpg
  - ../../static/images/02.jpg
summary: L'encant dels preciosos paisatges de les Valls d'Àneu, riuets, fonts,
  barrancs, salts d'aigua i l'autenticitat de la seva gent fan d'aquest entorn
  un bell paratge que no deixa ningú indiferent.
options:
  - title: Parc Nacional d'Aigüestortes i Estany de Sant Maurici
    description: >-
      Situat al bell mig de la serralada dels Pirineus, entre el Pallars Sobirà,
      la Val d'Aran i l'Alta Ribagorça és l'únic parc nacional de Catalunya i
      centre d'un Espai Natural Protegit de grans dimensions amb més de 200
      estanys, essent l'aigua la principal protagonista, amb nombrosos rius,
      barrancs i zones humides que, junt amb la riquesa i majestuositat dels
      seus paisatges, flora i fauna, esdevé la representació més genuïna de
      l'alta muntanya .


      Els Encantats són un dels cims més emblemàtics formats per calcàries metamorfitzades que provenen de la transformació de roques sedimentàries a causa de les condicions de temperatura i pressió a què es van veure sotmeses pels glacials.


      Actualment, l'únic aprofitament tradicional i centenari és el manteniment de les explotacions extensives ramaderes per part del bestiar local de Boí i Espot.


      El Parc rep més de mig milió de visitants cada any: un dels seus principals objectius és fer compatible l'accés de les persones amb la conservació íntegra de tots els seus valors naturals. Aquest objectiu és impossible d'assolir sense la implicació efectiva de tots els seus visitants. Per això, és molt important la vostra col·laboració i respecte per la normativa de protecció establerta.
    url: https://www.miteco.gob.es/es/red-parques-nacionales/nuestros-parques/aiguestortes/guia-visitante/default.aspx
  - title: Parc Natural de l'Alt Pirineu
    description: >-
      El Parc Natural de l'Alt Pirineu, declarat el 2003, és l'espai natural
      protegit més extens de Catalunya, amb una superfície de gairebé 80.000 ha.
      Sota el cim més alt del Pirineu català, la Pica d'Estats (3.143 m), aquest
      territori singular és una reserva del patrimoni natural i cultural
      pirinenc. Destaca per les extenses pastures *mantingudes* per l'acció del
      bestiar i animals tan emblemàtics com el gall fer, el trencalòs o l'ós
      bru.


      El Parc Natural de l'Alt Pirineu permet, durant tot l'any, múltiples opcions per practicar l'ecoturisme: descobrir magnífics estanys d'alta muntanya, gaudir de l'esclat de floració de primavera o dels colors de tardor tot recorrent camins històrics, visitar museus que mostren la forma de vida present i passada dels habitants d'un territori de muntanya, respirar la solitud de la muntanya hivernal mitjançant una passejada amb raquetes de neu, o bé gaudir d'espectaculars vistes panoràmiques des d'un mirador.


      Per accedir a l'interior de l'espai s'ha de recórrer carreteres de muntanya o pistes forestals no pavimentades, per a la qual cosa cal utilitzar vehicle privat (preferentment de xassís alt) o, si es prefereix el transport públic, taxis tot-terreny locals. Alternativament, es recomana accedir al Parc a peu o en bicicleta de muntanya, utilitzant l'extensa xarxa de camins existent que, sovint, té el seu inici en els pobles de l'entorn.
  - title: Les Valls d'Àneu
    description: "Les valls d'Àneu és una subcomarca natural situada al nord-oest
      del Pallars Sobirà, un territori d'alta muntanya encisador, ubicat al nord
      del Pallars Sobirà, amb pobles de pedra i pissarra i cims que toquen el
      cel. Està format pels municipis d'Alt Àneu, Esterri d'Àneu, la Guingueta
      d'Àneu i Espot. Limita a l'oest amb la Vall d'Aran, a nord amb França, a
      l'est amb la Vall de Cardós i al sud amb Llavorsí. El riu Noguera
      Pallaresa creua tota la vall i és l'artèria fluvial més important de la
      zona. Esterri és el centre neuràlgic, tant per la seva condició de nucli
      comercial com per ser el lloc on conflueixen les principals valls: la vall
      d'Isil, la vall d'Unarre i la vall de la Bonaigua. A la població d'Espot
      trobem una de les entrades al Parc Nacional d'Aigüestortes i Estany de
      Sant Maurici ."
---
